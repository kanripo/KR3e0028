# -*- mode: mandoku-view; -*-
#+TITLE: 證類本草
#+DATE: 2015-08-24 23:04:57.900044
#+PROPERTY: ID KR3e0028
#+PROPERTY: BASEEDITION WYG    
#+PROPERTY: JUAN 卷二十
<pb:KR3e0028_WYG_020-1a>¶
欽定四庫全書¶
　證類本草卷二十¶
　　　　　　　　　　　　宋　唐慎微　撰¶
　蟲魚部上品總五十種¶
　　一十種神農本經¶
　　六種名醫别録¶
　　一種唐本先附(注云/唐附)¶
　　二種今附(皆醫家嘗用有/效注云今附)¶
<pb:KR3e0028_WYG_020-1b>¶
　　八種食療餘¶
　　二十三種陳藏器餘¶
　　　凡墨蓋子已下並唐慎微續證類¶
　　石蜜　　　　蜂子(大黄蜂/土蜂附)　蜜蠟(白蠟/附)¶
　　牡蠣　　　　龜甲　　　　秦龜(蟕&KR1010;/續注)¶
　　真珠(今/附)　　　瑇瑁(&KR1314;鼊附/今附)　桑螵蛸¶
　　石決明　　　海蛤　　　　□蛤¶
　　魁蛤　　　　蠡(音/禮)魚　　　鮧(音/夷)魚¶
<pb:KR3e0028_WYG_020-2a>¶
　　鯽魚(唐/附)　　　鱓(音/善)魚　　　鮑魚¶
　　鯉魚膽(肉骨/齒附)¶
　　　　八種食療餘¶
　　時魚　　　　黄頼魚　　　比目魚¶
　　鱭魚　　　　鯸鮧魚　　　鯮魚¶
　　黄魚　　　　魴魚¶
　　　　二十三種陳藏噐餘¶
　　鱘魚　　　　鱁鮧魚　　　文鷂魚¶
<pb:KR3e0028_WYG_020-2b>¶
　　牛魚　　　　海㹠魚　　　杜父魚¶
　　海鷂魚　　　鮠魚　　　　鞘魚¶
　　鱣魚　　　　石鮅魚　　　魚鮓¶
　　魚脂　　　　鱠　　　　　昌侯魚¶
　　鯇魚　　　　䲅魚　　　　魚虎¶
　　䱋魚　　　　鯢魚　　　　諸魚有毒¶
　　水龜　　　　瘧龜¶
<pb:KR3e0028_WYG_020-3a>¶
　¶
　¶
　¶
　¶
　¶
　¶
　¶
　¶
<pb:KR3e0028_WYG_020-3b>¶
(上/品)石蜜味甘平無毒微温主心腹邪氣諸驚癎痓安五¶
藏諸不足益氣補中止痛解毒除衆病和百藥養脾氣¶
除心煩食飲不下止腸澼肌中疼痛口瘡明耳目乆服¶
强志輕身不饑不老延年神仙一名石飴生武都山谷¶
河源山谷及諸山石中色白如膏者良(陶隠居云石蜜/即崖蜜也髙山)¶
(巖石間作之色青赤味小酸食之心煩其蜂黒色以䖟/又木蜜呼為食蜜懸樹枝作之色青白樹空及人家養)¶
(作之者亦白而濃厚味羙凡蜂作蜜皆取人小便以釀/諸花乃得和熟狀似作飴須蘗也又冇土蜜於土中作)¶
(之色青白味酸今出晋安檀崖者多上蜜云最勝出東/陽臨海諸䖍多木蜜出於潜懐安諸縣多崖蜜亦有雜)¶
<pb:KR3e0028_WYG_020-4a>¶
(木及人家養者例皆被添殆無淳者必須親自看取之/乃無雜爾且又多被煎煮其江南向西諸蜜皆是木蜜)¶
(添雜最多不可為藥用道家丸餌莫不須之仙方亦單/鍊服之致長生不老也唐本注云上蜜出氏𦍑中並勝)¶
(前說者陶以未見故以南土為證爾今京下白蜜如凝/酥甘羙耐久全不用江南者說者今自有以水牛乳煎)¶
(沙糖作者亦名石蜜此既蜂作宜去石字後條蠟蜜宜/單稱爾今按陳藏噐本草云蜜主牙齒疳&KR0630;脣口瘡日)¶
(膚赤障殺蟲臣禹錫等謹按陳藏噐云按尋常蜜亦有/木中作者亦有土中作者北方地燥多在土中南方地)¶
(濕多在木中各隨土地所有而生其蜜一也崖蜜别是/一蜂如陶所說出南方巖嶺間生懸崖上蜂大如䖟房)¶
(著巖窟以長竿刺令蜜出承取之多者至三四石味醶/色緑入藥用勝於凡蜜蘓㳟是荆淮間人池無崖險下)¶
(知之者應未傳聞今云石蜜正是巖蜜也宜改為巖字/甘蔗石蜜别出本經張司空云逺方山郡幽僻處出蜜)¶
<pb:KR3e0028_WYG_020-4b>¶
(所著巉巖石壁非攀縁所及惟於山頂藍轝自懸桂下/遂得採取蜂去餘蠟著石烏雀羣飛來啄之盡至春蜂)¶
(歸如故大亦占䕶其處宣州有黄連蜜色黄味苦主目/熱蜂銜黄連花作之西京有䔧花蜜色白如疑脂亦䔧)¶
(花作之各逐所出藥性論云白蜜君治卒心痛及赤白/痢水作蜜醤頓服一椀止又生薑汁蜜各一合水和頓)¶
(服之有常服面四花紅神仙方/中甚貴治口瘡浸大青葉含之)¶
圖經曰(蜜本經作石蜜蘓㳟云當去石字生武都山谷/河源山谷及諸山中今川蜀江南嶺南皆有之)¶
(蠟白蠟生武都山谷出於蜜房木石間今處處有之而/宣飲唐鄧伊洛間尤多石蜜即崖蜜也其蜂黒色似䖟)¶
(作房於巖崖髙峻處或石窟中人不可到但以長竿刺/令蜜出以物承之多者至三四石味醶色緑入藥勝於)¶
(它蜜張司空云逺方山郡幽僻處出蜜所著絶巖石壁/非攀縁所及惟於山頂藍轝自垂掛下遂得採取蜂去)¶
<pb:KR3e0028_WYG_020-5a>¶
(餘蠟著石鳥有如雀羣飛來啄之殆盡至春蜂歸如舊/人亦占䕶其處謂之蜜塞其鳥謂之靈雀其蜜即今之)¶
(石蜜也食蜜有兩種一種在山林木上作房一種人家/作窠檻收養之其蜂甚小而微黄蜜皆濃厚而味羙又)¶
(近世宣州有黄連蜜色黄味小苦雍洛間有䔧花蜜如/凝脂毫州太清宫有檜花蜜色小赤南京柘城縣有何)¶
(首烏蜜色更赤並以蜂採其花作之各隨其花色而性/之温凉亦相近也蠟蜜脾底也初時香嫩重煮治乃成)¶
(藥家應用白蠟更須煎鍊水中凡十数過即白古人荒/歳多食蠟以度饑欲敢當合大棗咀嚼即易爛也劉禹)¶
(錫傳信方云甘少府治脚轉筋兼暴風通身水冷如攤/緩者取蠟半斤以舊帛絁絹並得約開五六寸㸔所患)¶
(大小加減闊狹先銷蠟塗於帛上㸔冷熱但不過燒人/便承熱纒脚仍須當脚心便着襪裹脚待冷即便易之)¶
(亦治心躁驚悸如覺/是風毒兼裹兩手心)¶
<pb:KR3e0028_WYG_020-5b>¶
　食療(微温主心腹邪氣諸驚癎補五藏不足氣益中/止痛解毒能除衆病和百藥脾氣除心煩悶不)¶
(不能飲食洽心肚痛面刺腹痛及赤白痢則生搗地黄/汁和蜜一大匙服即下又長服之面如花色仙方中甚)¶
(貴此物若覺熱四肢不和即服蜜漿一椀甚良又能止/腸□除口瘡明耳目乆服不飢又㸃目中熱膜家養白)¶
(蜜為上木蜜欠之崖蜜更次又治癩可取白蜜一斤生/薑二斤搗取汁先秤銅鐺令知斤両即下蜜於鐺中消)¶
(之又秤知斤兩下薑汁於蜜中微火煎令薑汁盡秤蜜/斤兩在即休藥已成矣患三十年癩者平旦服棗許大)¶
(一丸一日三服酒飲任下忌生冷醋骨臭/物功用甚多世人衆委不能一一具之)¶
雷公云(凡煉蜜一斤只得十二兩半或一/分是數若火少火過並用不得)¶
外䑓秘要(比嵗有病天行班發瘡頭面及身須臾周匝/狀如火瘡皆戴白漿隨決隨生不即療數日)¶
<pb:KR3e0028_WYG_020-6a>¶
(必死差後瘡瘢黯一嵗方滅此惡毒之氣世人云建武/中南陽擊虜仍呼為虜瘡諸醫參詳療之方取好蜜通)¶
(摩瘡上以蜜煎/升麻數數拭之)¶
又方(隂頭生瘡以蜜/煎甘草塗之差)¶
肘後方(丹者惡毒之瘡五色無/常蜜和乾薑未𫝊之)¶
葛氏方(目生珠管以蜜𡍼目中仰/卧半日乃可洗之生蜜佳)¶
又方(食諸魚骨骾雜物骾以好/蜜匕抄稍稍服之令下)¶
又方(誤吞錢煉服/二升即出矣)¶
又方(湯火灼已成瘡白蜜塗之/以竹中白膜貼上日三度)¶
<pb:KR3e0028_WYG_020-6b>¶
梅師方(治年少髪白㧞去白髪以白蜜塗毛孔中即生/黑者髪不生取梧桐子搗汁塗上必生黑者)¶
又方(肛門主肺肺熱即肛塞腫緒生瘡白蜜一升猪膽/一枚相和微火煎令可丸丸長三寸作挺塗油内)¶
(下部卧令後/重須史通泄)¶
又方(治中熱油燒外/痛以白蜜塗之)¶
孫真人食忌云(七月勿食生蜜若/食則暴下發霍亂)¶
又方(治面䵟取白蜜和茯苓/未塗之七日便差矣)¶
食醫心鏡(主意不下食取崖蜜含/微微嚥下廣利方同)¶
傷寒類要(陽明病自汗者若小便自利此為津液内竭/雖爾不可攻之當須自欲大使宜蜜煎導以)¶
<pb:KR3e0028_WYG_020-7a>¶
(通之取蜜七合於銅噐中微火煎可丸捻作二/挺如指許大得冷以内榖道中須臾必通矣)¶
産書(治産後渇蜜不計多少/煉過熟水温調服即差)¶
衍義曰(石蜜嘉祐木草石蜜收蟲魚部中又見果部新/書取蘓恭說直将石字不用石蜜既目有本條)¶
(煎鍊亦自有法令人謂之乳糖則蟲部石蜜自是差誤/不當更言崖蜜也本經以謂白如膏者良山是知石蜜)¶
(字乃白蜜子無疑去古既逺亦文字傳寫之誤故今人/尚言白沙蜜蓋經乆則陳白而沙新收者惟稀而黄次)¶
(條蜜蠟故須别立目蓋是蜜之房攻治亦則至如真蠟/又囦于蜜蠟之下此又誤矣本是續上文叙蜜蠟之用)¶
(及注所出州士不當更分之為二何者白蠟本條中蓋/不言性味止是言其色白爾既有黄白二色今止言白)¶
(蠟是取蠟之精英者其黄蠟直置而不言黄則蠟陳白/則蠟新亦是蜜取陳蠟取新也唐注云除蜜字為佳今)¶
<pb:KR3e0028_WYG_020-7b>¶
(詳之蜜字不可除除之即不顯蠟自何處來山蜜多石/中或古木中有經二二年或一得而取之氣味醇厚人)¶
(家窠檻中蓄養者則一嵗春秋二取之取之既數則蜜/居房中日少氣味不足所以不逮陳白者日月足也雖)¶
(收之纔過夏亦醶攘若龕於井中近水處則免湯火/傷塗之痛止仍持崖白相和雖無毒多食亦生諸風)¶
<pb:KR3e0028_WYG_020-8a>¶
¶
<pb:KR3e0028_WYG_020-9a>¶
蜂子味甘平微寒無毒主風頭除蠱毒𥙷腑臟傷中心¶
腹痛大人小兒腹中五蟲口吐出者面目黄乆服今人¶
光澤好顔色不老輕身益氣¶
大黄蜂子王心腹眼滿痛乾嘔輕身益氣¶
土蜂子主癰腫嗌(音益/喉也)痛一名蜚零生武都山谷(畏黄芩芍/藥牡蠣陶)¶
(𨼆居云前直云蜂子即應是蜜蜂子也取其未成頭足/時炒食之又酒漬以傅面今面恱白黄蜂則人家屋上)¶
(者及&KR2804;音侯□蜂也今按陳藏噐本草云蜂子主丹毒/風𤺋腹内□熱大小便澀去浮血婦人帶下下乳汁血)¶
(即蜜房中白如蛹者其穴居者名土蜂最大螫人至死/其子亦大白功用同蜜蜂子也臣禹錫等謹按陳藏器)¶
<pb:KR3e0028_WYG_020-9b>¶
(云按土蜂赤黑色燒未油和傅蜘蛛咬瘡此物能食蜘/蛛亦取其相伏也日華子云𣗳蜂土蜂蜜蜂凉有毒利)¶
(大小便治婦人帶下病等又有食之者須/以冬&KR0438;及苦蕒生薑紫蘇以制其毒也)¶
圖經曰(蜂本經有蜂子黄蜂土蜂而土蜂下云生武都/山谷今處處皆有之蜂子即蜜蜂子也在蜜脾)¶
(中如蛹而白色大黄蜂子即人家屋上作房及大木間/&KR2804;音侯&KR1365;音婁蜂子也嶺南人亦饌食之蜂並黄色此)¶
(蜜蜂更大土蜂子即穴土居者其蜂最大螫人或至死/凡用蜂子並取頭足未成者佳謹按嶺表録異載宣歙)¶
(人取蜂子法大蜂結房於山林間大如巨鍾其中數百/層土人採時須以草衣蔽體以捍其毒螫復以煙火熏)¶
(散蜂毋乃敢攀縁崖木斷其蔕一房蜂子或五六斗至/一石以塩炒暴乾寄入京洛以為方物然房中蜂子三)¶
(分之一翅足已成則不堪用詳此本上作房蓋&KR2804;&KR1365;𩔖/也而今宣城蜂子乃拙地取之似土蜂也故郭璞注爾)¶
<pb:KR3e0028_WYG_020-10a>¶
(雅土&KR1123;云今江東呼大&KR1123;在地中作房者為土&KR1123;啖其/子即馬&KR1123;荆巴間呼為蟺音憚又注木&KR1123;云似土&KR1123;而)¶
(小在木上作房江東人亦呼木&KR1123;人食其子然則二蜂/子皆可食乆矣大抵蜂類皆同科其性效不相逺矣)¶
禮記曰(嚼鷃蜩范注云/蜩蟬也范蜂也)¶
蜜蠟味甘微温無毒主下痢膿血補中續絶傷金瘡益¶
氣不飢耐老¶
白蠟療乆洩澼後重見白膿補絶傷利小兒乆服輕身¶
不饑生武都山谷生於蜜房木石間(惡芫花齊蛤陶𨼆/居云此蜜皆先以)¶
(此為蜜蹠音隻煎蜜亦得之初時極香軟人更煮煉或/加少醋酒便黄赤以作燭色為好今藥家皆應用白蠟)¶
<pb:KR3e0028_WYG_020-10b>¶
(但取削之於夏月日暴百日許自然白卒用之亦可烊/内水中十餘過亦白俗方惟以合療下丸而仙經斷榖)¶
(最為要用今人但嚼食方寸者亦一日不饑也唐本注/云除蜜為佳蜜已見食蜜條中也臣禹鍚等謹按藥性)¶
(論云白蠟使味甘平無毒主姙孕婦人胎動漏下血不/絶欲死以蠟如鷄子大煎消三五沸羙酒半升投之服)¶
(之差主白髪鑷去消蠟㸃孔中即生黒者和松脂杏仁/棗肉茯苓等分合成食後服五十丸便不饑功用甚多)¶
(又云主下/痢膿血)¶
圖經(文其石/蜜條下)¶
　葛氏方(治犬咬人重發療之/火炙蠟灌入瘡中)¶
又方(治狐尿刺人腫痛用熱蠟着瘡/中又烟熏之令汁出即便愈)¶
<pb:KR3e0028_WYG_020-11a>¶
千金翼(療伐指以蠟相膠相/和火炙籠伐指即差)¶
經驗方(湖南押衙顧思退傳頭風掣疼蠟二可塩半斤/相和鏭羅中熔令相入揑作一兠鍪  合腦大)¶
(小搭頭至/頭痛立此)¶
集驗方(治雀目如神黄蠟不以多噐内熔成汁取出入/蛤粉相和得所成毬每用以刀子切下二錢以)¶
(猪肝二兩批開摻藥在内麻繩扎定水一碗同入銚子/内煮熱取出乗熱熏眼至温令并肝食之日二以平安)¶
(為/度)¶
姚和衆(治小兒脚凍如有/瘡即濃煎蠟塗之)¶
衍䕏(文具石/蜜條下)¶
<pb:KR3e0028_WYG_020-12a>¶
　¶
　¶
　¶
　¶
　¶
　¶
　¶
　¶
<pb:KR3e0028_WYG_020-12b>¶
牡蠣味鹹平微寒無毒主傷寒寒熱温瘧洒洒驚恚怒¶
氣除拘緩鼠瘻女子帶下赤白除留熱在闗節榮衛虗¶
熱去來不定煩滿止汗心痛氣結止渇除老血澀大小¶
腸止大小便療洩精喉痺欬嗽心脅下痞熱乆服强骨¶
節殺邪鬼延年一名蠣蛤一名牡蛤主東海池澤採無¶
時(貝母為之使得甘草牛膝逺志蛇牀良惡麻黄吳茱/萸辛荑陶𨼆居云是百嵗鵬所化以十一月採為好)¶
(去肉二百日成今出東海永嘉晉安皆好通家方以左/顧者是雄故名牡蠣右顧則牡蠣爾生著石皆以口在)¶
(上舉以腹向南視之口邪向東則是或云以尖頭為左/顧者未詳熟是例以大者為好又出廣州南海亦如此)¶
<pb:KR3e0028_WYG_020-13a>¶
(但多右顧不用爾丹方以泥釡皆除其甲口止取朏朏/如粉處爾俗用亦如之後海人皆以泥煮鹽釡耐水尺)¶
(而不破漏今按陳藏器本草云牡蠣擣為粉粉身主大/人小兒盜汗和麻黄根蛇牀子乾薑為粉去隂汗肉煮)¶
(食主虗損婦人血氣調中解丹毒肉於薑醋中生食之/主丹毒酒後煩熱止渇天生萬物皆有牡牡惟蠣是鹹)¶
(水結成塊然不動隂陽之道何從而生經言牡者應是/維者臣禹錫等謹按蜀本云又有&KR0008;音樗蠣形短不入)¶
(藥用圖經云海中蚌屬以牡者良今萊州昌陽縣海中/多有二月三月採之藥性論云牡蠣君主治女子崩中)¶
(止盜汗除風熱止痛治温瘧又和杜仲服止盜汗未蜜/丸服三十丸令人面光白永不值時氣主鬼交精出病)¶
(人虗而多熱如用之并地黄小草孟詵云牡蠣火上炙/令沸去殻食之甚羙令人細肌膚羙顔色又藥家北來)¶
(取左顧者若食之即不㨂左右也可長服之海族之中/惟此物最貴北人不識不能表其味爾段成式酉陽雜)¶
<pb:KR3e0028_WYG_020-13b>¶
(爼云牡蠣言/牡非謂雄也)¶
圖經曰(牡蠣生東海池澤今海傍皆有之而喃海閩中/及通泰間尤多此物附石而生磈蠝相連如房)¶
(故名蠣房讀如何房之房一名蠔山晉安人呼為蠔莆/初生海邊才拳石四面斬長有一二丈者嶄巖如似山)¶
(海一房内有蠔肉一塊肉之大小隨房所生大房如馬/蹄小者如人指面毎潮來則諸房皆開有小蟲入則合)¶
(之以充腹海人取之皆鑿房以烈火逼開之挑取其肉/而其殻左顧者雄右顧者則牡蠣耳或曰以尖頭為左)¶
(顧大紙以大者為貴十一月採左顧者入藥南人以其/肉當食品其味尤羙好更有益兼令人細肌膚羙顔色)¶
(海族之最/可貴者也)¶
　海藥云(按廣州記云出南海水中主男子遺精虗勞/乏損補腎正氣止盜汗去煩熱治傷熱疾能)¶
<pb:KR3e0028_WYG_020-14a>¶
(補養安神治孩子驚癎久服身輕用之炙/令微黄色熟後研令極細人丸散中用)¶
雷公云(冇石牡蠣石魚蠣真海牡□石牡蠣者頭邊背/大小甲沙石真似牡蠣只是圓如龜殻海牡蠣)¶
(使得只是丈夫不得服令人無髭真牡蠣火煆曰炮并/用醫試之隨手提起可認真是萬年珀號曰醫用之妙)¶
(凡修事先用二十箇東流水鹽一兩煮一時後/後入火中燒令通赤然後入鉢中研如粉色也)¶
肘後方(大病差後小勞便鼻衂牡蠣十分石膏五分搗/未酒服方寸匕日三四亦可蜜丸如梧子大服)¶
(之/)¶
經驗方(治一切渇大牡蠣不計多少於臘日端午日黄/泥裹煆通赤放冷取出為末用活鯽魚煎湯調)¶
(下一錢七小兒服/半錢匕只兩服差)¶
<pb:KR3e0028_WYG_020-14b>¶
又方(治一切丈夫婦人瘰癧經効牡蠣用炭一秤煆通/赤取出於濕地上用紙襯出火毒一宿取四𤣥參)¶
(參三兩都搗羅為未以麺糊丸如梧桐子早晩食/後臨卧各三十丸酒服藥將服盡癧子亦除根本)¶
又方(除盜汗及隂汗牡蠣/為未有汗處粉之)¶
勝金方(治甲疽弩肉裹甲膿血疼痛不差牡蠣頭厚處/生研為末毎服二錢研椒花酒調下如雍盛已)¶
(潰者以末傅之仍更/服藥並一日三服)¶
初虞世(治瘰癧發頸項破未破甚効如神牡蠣四兩甘/草二兩為末毎服一大錢食後臈茶同㸃日二)¶
又方(治水癩偏大上下不定疼痛牡蠣不限多少鹽泥/固濟炭三斤煆令火盡冷取二兩乾薑一兩炮又)¶
(為細末用冷水調/所塗病處小便大)¶
<pb:KR3e0028_WYG_020-15a>¶
集驗方(治癰一切腫未成膿㧞毒牡蠣/白者為細末水調塗乾更塗)¶
傷寒類要(療體疽日䀽深嗜/卧牡蠣澤寫主之)¶
衍義曰(牡蠣須燒為粉用兼以麻黄根等分同搗研為/極細末粉盗汗及隂汁本方使生者則自從本)¶
(方左顧經中本不言止從陶隠居說其酉陽雜爼已言/牡蠣言牡非為雄也且如牡丹豈可更有牡丹也今則)¶
(合於地人面向午位以牡蠣頂向子視之口口在/左者為左顧此物本無目如此烏得更有顧&KR0008;也)¶
龜甲味鹹甘平有毒主漏下赤白破癥瘕痎(音/皆)瘧五痔¶
隂蝕濕痺四肢重弱小兒&KR0479;(音/信)不合頭瘡難燥女子隂¶
瘡及驚恚氣心腹痛不可久立骨中寒熱傷勞復或肌¶
<pb:KR3e0028_WYG_020-15b>¶
肌體寒熱欲死以作湯良乆服輕身不饑益氣資智亦¶
使人能食一名神屋生南海池澤及湖水中採無時勿¶
令中濕中濕即有毒(惡沙參蜚蠊陶𨼆居云此用水中/神龜長一尺二寸者為善厭可以)¶
(供卜殻可以充藥亦入仙方用之當炙生龜溺甚療久/嗽亦斷瘧肉作羮臛大補而多神靈不可輕殺書家載)¶
(之甚多此不具說也唐本注云龜取以釀酒主大風緩/急四服拘攣或乆癱緩不收攝皆差臣禹鍚等謹按蜀)¶
(本注圖經云江河湖水龜也湖州江州交州者皆骨白/而厚色分明並堪卜其入藥者得便堪用今所在皆有)¶
(肉亦堪醸酒也肅炳云殻主風脚弱炙之末酒服藥性/論云龜甲畏狗膽無毒燒灰治小兒炙瘡不燥骨帶入)¶
(山令人不迷血治脫肚灰亦治脫肛日蕐子云卜龜小/者腹不可十鑚遍者名敗龜治血麻痺入藥酥炙用又)¶
<pb:KR3e0028_WYG_020-16a>¶
(名敗/將)¶
圖經(文具奉/龜條下)¶
　食療云(温味酸主除温瘴氣風瘴身腫踒折又骨帶/入山林中令人不迷路其食之法一如鼇法)¶
(者也其中黒色者常敢蛇不中食之其殻示不堪用其/甲能生女人漏下赤白崩中小兒&KR0479;不合破癥瘕㾬瘧)¶
(療五痔隂蝕濕癉女子隂隠瘡及骨節中寒熱煮汁浴/漬之良又已前都用水中龜不用敢蛇龜五月五日取)¶
(頭乾末服之亦令人長逺入山不迷又方十/師處鑚子者塗酥炙細羅酒下二錢療風疾)¶
肘後方(治卒得咳嗽生龜三枚治如食法去膓以水五/升煮取三升以漬麴釀米四升如常法熟飲二)¶
(升令盡此/則永斷)¶
<pb:KR3e0028_WYG_020-16b>¶
經驗方(治産後産前痢敗龜一枚用/米醋炙搗為末米飲調下)¶
孫真人云(治小兒龜背以龜/尿摩𦙄背上差)¶
孫真人食忌(十二月勿食龜肉損/命不可輙食殺人)¶
子母秘録(令子易産燒龜甲/末酒服方寸)¶
抱樸子(云千嵗靈龜五色具焉其雄額上兩骨起似角/以羊血浴之乃則取其甲炙搗服方寸匕日三)¶
(盡一/具)¶
衍義(文具秦/龜條下)¶
<pb:KR3e0028_WYG_020-17a>¶
　¶
　¶
　¶
　¶
　¶
　¶
　¶
　¶
<pb:KR3e0028_WYG_020-17b>¶
秦龜味苦無毒主除濕痺氣身重四肢關節不可動摇¶
生山之隂土中二月八月取(陶隠居云此即山中龜不/入水者形大小無定方藥)¶
(不甚用龜類雖多入藥正有兩種爾又有鴦龜小狹長/尾乃言療蛇毒以其食蛇故也用以十則吉凶正反帶)¶
(秦龜前臑乃到切骨令人入山不迷廣州有蟕子夷切/蠵以規切其血甚療俚人毒箭傷唐本注&KR2436;龜腹折見)¶
(蛇則呷而食之荆楚之間謂之呷蛇龜也秦龜即蟕蠵/是更無别也今按陳藏噐本草云龜溺主耳聾滴耳中)¶
(差臣禹錫等謹按蜀本圖經云今江南嶺南並有冬月/藏土中春夏秋即逰溪谷今據爾雅攝龜即小龜也腹)¶
(卜曲折能自開閉好食蛇江東呼為陵龜即夾蛇龜也/又靈龜出唐陵郡大甲可以卜似&KR0008;喟即蟕蠵龜也一)¶
(名靈蠵能鳴今言秦龜即蟕蠵非為通論且陶注蟕蠵/但療箭毒則與本注云治不同又陶注秦龜即山中龜)¶
<pb:KR3e0028_WYG_020-18a>¶
(不入水者而云秦龜應以地名為别故也陳藏噐云蘓/云秦龜即是蟕蠵按蟕蠵生海水中生山隂者非蟕蠵)¶
(矣今秦龜是山中大龜如碑下者食草根竹根深山谷/有之卜人取以占山澤漢書十朋有山龜即是此也掲)¶
(取甲亦如蟕蠵堪節噐物陳士良云&KR2436;龜腹下横折秦/父呼蟕蠵山龜是也肉寒有毒主筋脉凡僕損便取血)¶
(作酒食肉生研厚塗立效日華子蟕蠵平微毒治中刀/箭悶絶刺血飲便差皮甲名鼊皮治血疾若無生血煎)¶
(汁代之亦可寳装餙物又云夾蛇龜小黒中/心折者無用不可良物可摶罯傳蛇毒矣)¶
圖經曰(秦龜山中龜不可水者是也生山之隂土中或/云秦以地稱云生山之隂者是秦地山隂也今)¶
(處處有之龜甲水中神龜也生南海池澤及湖水中今/江湖間並皆有之山中龜其形大小無定大者冇如碑)¶
(趺食草根竹萌冬月藏土中至春而出逰山谷中今市/肆間人或畜養為玩至冬而埋土穴中然藥中稀用卜)¶
<pb:KR3e0028_WYG_020-18b>¶
(人亦取以占山澤掲取其甲亦堪餙器物爾雅所謂山/龜者豈是此歟水中龜其骨白而厚色至分明所以供)¶
(卜人及入藥用以長一尺二寸為善爾推亦有水龜又/一種&KR2436;龜小狹長尾腹下有横折見蛇則呷而食之江)¶
(東人謂之陵龜即爾雅所謂小龜也亦入藥用能療蛇/毒又一種蟕子夷切蠵以䂓切大甲可以卜即爾雅所)¶
(謂靈龜也陶蘓以此為秦龜按嶺表録異云蟕蠵俗謂/之兹夷蓋山龜之大者人立背上可負而行潮循問甚)¶
(多郷人取殻以生得全者為貴初用木捵出其肉龜被/楚毒鳴孔如牛聲動山谷工人以其甲通明黄色者煮)¶
(拍陷瑇瑁為噐今所謂龜筒者是也㨿此乃别是一種/山龜未必是此秦龜池其入藥亦以生脫者為上凡龜)¶
(之類甚多而時人空復遍識蓋近世貨幣所不用而知/卜術者亦稀惟醫方時用龜甲故爾弗貴矣方書中又)¶
(多用敗龜取鑚灼之多者一名漏天機一說入藥須用/神龜神龜底殻當心前有一處四方透明如琥珀色者)¶
<pb:KR3e0028_WYG_020-19a>¶
(是矣其頭方殻圓脚短者為陽龜形長頭尖脚長者為/隂龜隂尺用陽陽人用隂今醫家亦不復如此分别也)¶
(又藥中用龜尿最難得孫光憲北夢𤨏言載其說云道/上陳釗言龜之性妬而與蛇交或雌蛇至有相趂闘噬)¶
(力小者或至斃採時取雄龜於瓷盌中或小盤中置之/於後以鑑照龜既見鑑中影往往淫發而失尿急以物)¶
(收取又以紙注火上熁熱以㸃其/尻亦致失尿然不及鑑照之駃也)¶
　陳藏器(蟕蠵秦龜注陶云廣州有蟕蠵其血主俚人/毒箭按蟕蠵人被毒箭傷煩悶欲死者剖取)¶
(血傳處傷此是燋銅及螯汁毒南人多/養用之似龜生海邊有甲文堪為物&KR0008;)¶
海藥云(謹按正經云生在廣州山谷其殻味帶苦治婦/人赤白漏下破積癰頑風冷痺闗節氣壅或經)¶
(卜者更妙凡用炙/令黄然後入藥中)¶
<pb:KR3e0028_WYG_020-19b>¶
抱樸子(蠳龜敢蛇南人皆帶蠳龜之尾以辟蛇/蛇中人刮此物以𫝊之其瘡亦使愈)¶
衍義曰(秦龜即生於秦者秦地山中多老龜極大而夀/龜用即生止秦地有四方皆有之但取秦地所)¶
(出大者為勝今河北獨流鈎䑓甚多取龜筒治療亦入/衆藥止此二種各逐本&KR0008;以其靈於物方家故用以補)¶
(心然甚/有驗)¶
<pb:KR3e0028_WYG_020-20a>¶
　¶
　¶
　¶
　¶
　¶
　¶
　¶
　¶
<pb:KR3e0028_WYG_020-20b>¶
　¶
真珠寒無毒主手足皮膚逆臚鎮心綿裹塞耳主聾傳¶
面今人潤澤好顔色粉㸃目中主膚翳障膜(今附臣禹/錫等謹按)¶
(藥性論云真珠君治眼中㬾障白膜七寳散用磨翳障/亦能墜痰日蕐子云真珠子安心明月駐顔色也)¶
圖經曰(真珠本經不載所出州土今出㢘州北海亦有/之生於珠牡谷謂之朱母珠牡蚌類也按嶺表)¶
(録異亷州邉海中有洲島島上有大池謂之珠地海嵗/刺史親監珠戸人池採者蚌割取珠以充貢地雖在海)¶
(上而人疑其底與海通池水乃淡此不可測也土人採/小蚌肉作脯食之徃徃得細珠如米者乃知此也之蚌)¶
(隨大小皆有珠矣而今取珠牡云得之海傍不必是珠/池中也其北海珠蚌種類小別人取其肉或有得珠者)¶
(但不常有其珠亦不甚光瑩藥中不堪用又蜂属中有/一種似江珧者其腹亦有珠皆不及南海者竒而旦多)¶
<pb:KR3e0028_WYG_020-21a>¶
(而旦多入藥須用新/完未經鑚綴者為佳)¶
　海藥云(謹按正經云生南海石決明産出也主明目/除面黒止洩合知母療須熱消渇以左纆根)¶
(治兒子麩豆瘡入眼蜀中西路女𤓰亦出真珠是蜯蛤/産光白甚好不及舶上彩濯次穿須得金剛鑚也為藥)¶
(須久研如扮麵方堪服/餌研之不細傷人藏腑)¶
雷公云(須取新净者以絹袋盛之然後用地榆五花皮/五方草三味各四兩細剉了又以牡礪約重四)¶
(五斤已來先置於平底鐺中以物四向搘令隠然後著/真味於上子方下剉了三件藥籠之以漿水煮三日夜)¶
(勿令火歇日滿出之用甘草湯淘之令净後於曰中搗/令細以絹羅重重節過却更研二萬下了用凡使要不)¶
(傷破及鑚透/者方可用也)¶
<pb:KR3e0028_WYG_020-21b>¶
外䑓秘要(療子死腹中方真珠二/兩為末酒調服盡立出)¶
千金方(治兒胞衣不出苦/酒服真珠末一兩)¶
又方(難産取真珠末一/兩和酒服之立出)¶
肘後方(卒忤停尸不能言真珠末以鷄冠/血和丸小豆大以三四粒内口中)¶
又方(王鎮安魂魄珠蜜方煉真珠如大豆以蜜一/蜆殻和一服與二豆許日二大宜小兒矣)¶
抱樸子(真珠徑寸已上可服服之可以長乆酪漿漬之/皆化如水銀亦可以浮石水蜂窠鮆化包形蛇)¶
(黄合之可以引長三四/尺丸服之絶殻得長生)¶
衍義曰(真珠小兒驚熱藥中多用河北塘濼中亦有圍/及寸者色多微紅珠毎與㢘州珠毎不相類但)¶
<pb:KR3e0028_WYG_020-22a>¶
(清水急流處其色光白水濁/及不流處其色暗餘如經)¶
<pb:KR3e0028_WYG_020-23a>¶
　¶
　¶
　¶
　¶
　¶
　¶
　¶
　¶
<pb:KR3e0028_WYG_020-23b>¶
瑇𤦛寒無毒主解嶺南百藥毒俚人刺其血飲以解諸¶
藥毒大如帽似龜甲中有文生嶺南海畔山水間(今附/臣禹)¶
(錫等謹按陳士良云瑇𤦛身似龜首觜如鸚鵡肉平主/諸風毒行氣血去𦙄膈中風疾鎮心脾逐邪熱利大小)¶
(腸通婦人經脉甲殻亦似肉同療心風邪解/煩熱日蕐子云破藏結消癰毒止驚癎等疾)¶
圖經曰(瑇𤦛生嶺南山水間今亦出廣南蓋龜類也惟/氣背甲皆有紅㸃斑文其大者有如盤入藥須)¶
(生者乃靈帶之亦可以辟蠱毒凡遇飲食有毒則必自/摇動死者則不能神矣昔唐嗣薛王之鎮南海海人有)¶
(獻生瑇𤦛者王令掲取丨㸃一小片繫於左臂毆以辟/毒瑇𤦛甚被楚毒復養於使宅後池伺其掲處復生還)¶
(連送舊處並無傷矣今人多用稚龜筒作噐皿皆取之/又經煮拍生者殊不易得項有自嶺表罷官得生瑇𤦛)¶
<pb:KR3e0028_WYG_020-24a>¶
(畜養且乆擕以北歸北人多有識者又有一種&KR1314;鼊亦/瑇𤦛之類也其形如笠四足縵胡無指其甲有黒珠文)¶
(采亦好但薄而色淺不任作噐惟堪/貼飾耳今人謂之鼊皮不入藥用)¶
　陳藏器云(大如扇似龜甲/有文餘並同)¶
楊氏産乳(療中蠱毒生玳瑁以水/磨如濃飲服一盞即解)¶
衍義曰(瑇瑁治心經風熱生者入藥蓋性味全也既入/湯火中即不堪用為噐物者是矣與生熟犀其)¶
(義/同)¶
<pb:KR3e0028_WYG_020-25a>¶
　¶
　¶
　¶
　¶
　¶
　¶
　¶
　¶
<pb:KR3e0028_WYG_020-25b>¶
桑螵蛸味鹹甘平無毒主傷中疝瘕隂痿益精生子女¶
子血閉腰痛通五淋利小便水道又療男子虗損五藏¶
氣㣲夢寐失精遺溺乆服益氣養神一名蝕肬(音/尤)生桑¶
枝上螳蜋子也二月三月採蒸之當火炙不爾令人洩¶
(得龍骨療洩精畏旋覆花陶隠居云俗乎螳蜋為䖨音/石蜋逢樹便産以桑上者為好是兼得桑皮之津氣市)¶
(人恐非真皆令合枝斷取之爾偽者亦以膠著桑枝之/上也臣禹錫事謹按蜀本圖經云此物多在小桑樹上)¶
(叢荆棘間並螳蜋卵也三月四月中一枝出小螳蜋數/百枚以熱漿水浸之一伏時焙乾於桞木灰中炮令黄)¶
(色用之藥性論云桑螵蛸日畏戴椹主男子腎衰漏精/精自出患虗冷者能止之止小便利火炮令熱空心食)¶
<pb:KR3e0028_WYG_020-26a>¶
(之虗而小便/利加而用之)¶
圖經云(桑螵蛸螳蜋子也本經不載所出州土今在處/有之螳蜋逢木便産一枚出子百數多在小木)¶
(荆棘間桑上者兼得桑皮之津氣故以為佳而市之貨/者多非真須連枝折之為驗然偽者亦能以膠著桑枝)¶
(上人藥不宜也三月四月採蒸過收之亦火炙不爾則/令人洩一法採得便以熱漿水浸一伏時焙乾更於桞)¶
(木灰中炮令黄用之爾雅云莫貈户各切螳蜋蛑郭璞/云螳蜋有斧蟲江東呼為石蜋又云不過蟷丁郎切蠰)¶
(息詳功蟷蠰螳蜋别名也其子蜱音椑蛸音蓆一名&KR2159;/普莫切蟭音焦蟷蜋邜也古今方漏精及主風藥中多)¶
(用/之)¶
　雷公云(凡使勿用諸雜樹上生者螺螺不入藥中用/凡採覓須桑樹東畔枝上者採得去核子用)¶
<pb:KR3e0028_WYG_020-26b>¶
(沸漿水浸淘七遍令水遍沸於甆鍋/中熬令乾用勿亂別修事却無効也)¶
經驗方(治底耳方用桑螵蛸一箇慢火炙及八分熟存/性細研入麝香一字為末摻在耳内毎用半字)¶
(如神如效有膿先用綿包子/撚去次後摻藥末入在耳内)¶
産書(治姙娠小便數不禁桑螵蛸十二枚搗/為散分作兩服米飲下楊氏産乳同)¶
又方(療小便不通及胞轉桑螵蛸/搗末米飲服方寸匕日三)¶
衍義曰(桑螵蛸自採者真市中所售者恐不得盡皆桑/上者蜀本圖經浸炮之法不若略蒸過為佳隣)¶
(家有一男子小便日數十次如稠米泔色亦白心神恍/惚瘦瘁食减以女勞得之今服此桑螵蛸散末終一劑)¶
(而愈安神魂定心志徤忘小便數補心氣桑螵蛸逺志/菖蒲龍骨人參茯苓當歸龜甲醋炙已上各一兩為末)¶
<pb:KR3e0028_WYG_020-27a>¶
(夜卧人參湯調下二錢如無桑上者即用餘者仍須以/炙桑白皮佐之量多少可也蓋桑白皮行水意以接桑)¶
(螵蛸就腎輕用桑螵蛸之意如此然治男女虗損益/精隂痿夢失精遺溺疝瘕小便白濁腎衰不可𨶔也)¶
<pb:KR3e0028_WYG_020-28a>¶
　¶
　¶
　¶
　¶
　¶
　¶
　¶
　¶
<pb:KR3e0028_WYG_020-28b>¶
石決明味鹹平無毒主目障瞖痛青音久服益精輕身¶
生南海(陶𨼆居云是紫具定小異亦難得又云是鰒歩/角切魚甲附石生大者如手明耀五色内亦含)¶
(珠人今皆水漬紫貝以熨眼頗能明此一種本亦附見/在決明條甲既是異類今為副品也唐本注云此物是)¶
(鰒魚甲也附石生狀女蛤惟一片無對七孔者良今俗/用者紫貝全别非此類也今注石決明生廣州海畔殻)¶
(大者如手小者如三兩指其肉南人皆噉之亦取其殻/以水漬洗眼七孔九孔者良卜孔巳士者不佳謂是紫)¶
(貝及鰒魚甲並誤矣臣禹錫等謹按蜀本云石决寒明/又注云鰒魚主欬嗽敢之明日又圖經云今出萊州即)¶
(墨縣南海内三月四月採之日蕐子云石/決明涼明目殻磨障瞖亦名九孔螺也)¶
圖經曰(石決明生南海今嶺南州郡及萊州皆有之舊/說或以為紫貝或以為鰒魚甲按紫貝即今人)¶
<pb:KR3e0028_WYG_020-29a>¶
(砑螺古人用以為貨幣者殊非此類鰒魚王莾所食者/一邊著石光明可愛自是一種與决明相近耳決明殻)¶
(大如手小者三兩指海人亦取其肉亦取其/漬水洗眼七孔九孔良十孔者不佳採無時)¶
　海藥云(主青肓内障煨肺風熱骨蒸勞極並良凡用/先以麵裹熱  然後磨去其外黒處并麄皮)¶
(了瀾搗之細羅於乳鉢/中再研如麵方堪用也)¶
雷公云(足使即是真珠母也先去上麄皮用鹽并東流/水於大甆噐中煮一伏時了鹿出拭乾搗為末)¶
(研如粉却入鍋子中再用五花皮地榆阿膠三件更用/東流水於甆噐中如此淘之三度待乾再研一萬匝方)¶
(入藥中用凡修事五兩以鹽半分取則第一度煮用地/榆五花皮阿膠各十兩服之十兩永不得食山桃令人)¶
(䘮目/也)¶
<pb:KR3e0028_WYG_020-29b>¶
勝金方(治小腸五淋石決明去麄皮甲搗研細右件藥/如有軟&KR0008;物淋即添朽木細末熟水調下二錢)¶
(七/服)¶
衍義曰(石決明經云味鹹即是肉也人採肉以供&KR0008;及/乾致都下北人遂為珍味肉殻兩可用方家宜)¶
(審用之然皆治目殻研水飛/㸃磨外障瞖登萊州甚多)¶
<pb:KR3e0028_WYG_020-30a>¶
　¶
　¶
　¶
　¶
　¶
　¶
　¶
　¶
<pb:KR3e0028_WYG_020-30b>¶
海蛤味若鹹平無毒主欬逆上氣喘息煩滿𦙄痛寒熱¶
療隂痿一名魁蛤生東海(蜀漆為之使畏狗膽甘遂芫/花唐本注云此物以細如巨)¶
(勝潤澤光净者好有麄如半杏仁者不入藥用亦謂為/㹠耳蛤麄惡不堪也今按别本注云鴈腹中出者極光)¶
(潤王十二水滿急痛利膀光大小腸麄者如半片都李/仁不任用亦名㹠耳臣禹錫等謹按蜀本圖經云今萊)¶
(州即墨縣南海沙湍中四月五月採淘沙取之當以半/天河煮五十刻然以枸杞子汁和䈽竹筒盛蒸一伏時)¶
(勿用㳺波蟲骨似海蛤而面上無花悮食之令人狂疾/用醋蜜觧之即愈吳氏云蛤神農苦岐伯甘扁鵲鹹大)¶
(節頭有文文如磨齒採無時蕭兩云止消渇潤五藏治/服丹石人有瘡藥性論云海蚧亦曰海蛤臣亦名紫&KR0340;)¶
(味鹹有小毒治水氣浮腫下小便治欶逆上氣主治項/下瘤癭日蕐子云治嘔逆隂痿𦙄脅脹急腰痛五痔婦)¶
<pb:KR3e0028_WYG_020-31a>¶
(人崩中帶下病此即鮮蛤子鴈食後糞中出有文彩者/者為文蛤無文彩者為海蛤郷人乆多將海岸邊爛蛤)¶
(殻被風濤打磨/瑩滑者偽作之)¶
圖經曰(海蛤文蛤並生東海今登萊滄州皆有之陶隠/居以細如巨勝潤澤光净者為海蛤云經鴈食)¶
(之從糞中出過數多故有光澤也以大而有紫斑文者/為文蛤陳藏噐以為海蛤是海中闌殻久為風波濤洗)¶
(自然圓净此有大小而久逺者為佳不必鴈腹中出也/文蛤是未爛時殻猶有文理者此乃新舊不同正一物)¶
(而二名也然海蛤難得真爛乆者海人多以它蛤殻經/風濤摩盪瑩滑者偽作之殊無力又有一種㳺波骨極)¶
(類海蛤但少瑩澤誤食之令人狂胘用醋蜜觧之則愈/本經海蛤一名魁蛤又别有魁蛤條云形正圓兩頭空)¶
(表有文乃别是一種也按說文曰千嵗鷰化為海蛤魁/蛤即是伏翼所化故一名伏老並採無時張仲景傷寒)¶
<pb:KR3e0028_WYG_020-31b>¶
(論曰病在陽應以汗觧反以令水灌之若水灌之其熱/被却不得去彌更益煩皮上粟起意欲术反不渇者文)¶
(蛤散主之女蛤五&KR0008;一味搗師以沸湯和一/方寸匕服湯用五合此方醫家多用殊效)¶
　雷公云(凡使物用逰波蕈骨其蟲骨真似海蛤只是無/面上尤其蟲骨誤餌之今人狂走擬投水時)¶
(人為之犯鬼心狂並不是縁曽誤餌此蟲骨若服看只/以醋觧之立差凡修事一兩於漿水中煮一伏時後却)¶
(以地骨皮栢葉二味又煮一伏時後出於東流水中淘/三遍拭乾細搗研如粉然後用凡一兩用地骨皮二兩)¶
(並細剉以東流/水淘取用之)¶
衍義曰(海蛤文蛤陳藏噐所說是今海中無鴈豈有食/蛤糞出若蛤殻中有肉時尚可食肉既無焉得)¶
(更有糞中過數多者為有皆無亷稜乃有是說殊不知/風浪日夕淘汰故如是治傷寒汗不溜搐却海蛤川鳥)¶
<pb:KR3e0028_WYG_020-32a>¶
(頭各一兩川山甲二兩為末酒糊和丸大一寸許担&KR0310;/置所患足心下擘葱白盖藥以帛纒定於暖室中取熱)¶
(水浸脚至膝上久則水温又添熱水候遍身/汗出為度凡一二日一次浸脚以知為度)¶
文蛤味鹹平無毒主惡瘡蝕五痔欬逆胷痺腰痛脅急¶
䑕瘻大孔出血崩中漏下生東海表有文取無時(陶隠/居云)¶
(海蛤至滑澤云從鴈屎中得之二三十過方為良今人/多取相摝令磨蕩似之爾文蛤大小而有紫斑此既異)¶
(類而同條若别之則數多今以為附見而在副品限也/凡有四物如此唐本注云文蛤大者圓三寸小者圓五)¶
(六分若今婦人以置燕脂者殊非海蛤之類也夫天地/間物無非天地間用豈限其數為正副耶今按陳藏噐)¶
(本草云海蛤主水癊取二両先研三日漢防己棗肉杏/仁二兩葶藶子六兩熬研成脂為丸一服十丸利下水)¶
<pb:KR3e0028_WYG_020-32b>¶
(臣禹錫等謹按蜀本圖經云背上有斑文者今出莱州/掖縣南海中三月中旬採蕭炳云出蜜州陳藏器云按)¶
(海蛤是海中爛殻久在泥沙風波淘灑自然圓净有大/有小者乆逺為佳亦非一一從鴈腹中出也文蛤是未)¶
(爛時殻猶有文者此乃新舊為名二物元同一類假如/鴈食蛤殻豈擇文與不文蘓恭此言殊為達至如爛蜆)¶
(蜯殻亦有所主與生不同陶云副品正其宜矣說文曰/千嵗鷰化為海蛤一名伏老一名伏翼今亦生子滋)¶
(長/也)¶
圖經(文具海/蛤條下)¶
　千金翼(治急疳蝕口鼻數日盡欲死/燒文蛤灰獵月脂和塗之)¶
衍義(文具海/蛤條下)¶
<pb:KR3e0028_WYG_020-33a>¶
魁蛤味甘平無毒主痿痺洩痢便膿血一名魁陸一名¶
活東生東海正圓兩頭空表有文取無時(陶𨼆居云形/似紡軠音絍)¶
(小狹長外有縱横文理云是老蝙蝠化為用之至少而/本經海蛤一名魁蛤與此為異也臣禹錫等謹按蜀本)¶
(圖經云形圓長似大腹檳/榔兩頭有孔今出英州)¶
圖經(文具海/蛤條下)¶
　食療(寒潤五藏治消渇開關節服丹石人/食之使人免有瘡腫及熱毒所生也)¶
<pb:KR3e0028_WYG_020-34a>¶
　¶
　¶
　¶
　¶
　¶
　¶
　¶
　¶
<pb:KR3e0028_WYG_020-34b>¶
蠡(音/禮)魚味甘寒無毒主濕痺面目浮腫下大水療五痔¶
有瘡者不可食令人瘢(音/盤)白一名鮦(音/銅)魚生九江池澤¶
取無時(陶隠居云今皆作鱧字舊言是公蠣蛇所變然/亦有相生者至難死猶有蛇性合小豆白煮以)¶
(療腫滿甚效唐本注云別録云腸父肝主乆敗瘡中蟲/諸魚灰並主哽噎也臣禹錫等謹按孟詵云鱧魚下大)¶
(小便擁塞氣又作鱠與脚氣風氣人食之效又以大者/洗去泥開肚以胡椒末半兩切大蒜三兩顆内魚腹中)¶
(縫合并和小豆一升煮之臨熟下蘿蔔三五顆如指大/切䓤一握煮熟空腹服之并豆等强飽盡食之至夜即)¶
(洩氣無限三五日更一頓下一切惡氣又十二月作醤/良也日蕐子云鱧魚腸以五味炙貼痔瘻及䖵骭良乆)¶
(蟲出即去之諸魚/中惟此膽甘可食)¶
<pb:KR3e0028_WYG_020-35a>¶
圖經曰(蠡通作鱧字魚生九江池澤今處處有之陶隠/居云為公蠣蛇所變至難死猶有蛇性謹按爾)¶
(雅鱧鯇郭璞注云鱧鮦音同也釋者曰鱧鯇也詩小雅/云魚麗于罶魴鱧毛傳云鱧鯇也正義云諸本或作鱧)¶
(䱰音重也陸璣謂鯇即鱧魚也似鱧狹而厚今京東人/猶乎䱰魚其實一類也據上所說則似今俗間所謂黒)¶
(鱧魚者亦至難死形近蛇類浙中人多食之然本經著/鱧魚主濕痺下水而黒鱧魚主婦人姙娠千金方有安)¶
(胎單用黒鱧魚湯方而本經不言有此功用恐是漏落/耳肝腸亦入藥諸魚膽苦惟此膽味甘可食為異也又)¶
(下鮑魚條據陶蘓之說乃似今漢沔間所作淡乾魚味/辛而臭者蘓又引李當之本草亦言胷中濕者良其以)¶
(暴魚不以鹽外雖乾而魚肥故中濕也中濕則彌臭矣/一說鮑魚自是一種形似小鱅魚生海中氣最臭秦始)¶
(皇取置車中者是也此說雖辨亦無的㨿/素問治血枯雀夘丸飲鮑魚汁以利腸中)¶
<pb:KR3e0028_WYG_020-35b>¶
　外臺秘要(療患腸痔毎大便常有血鱧魚鱠薑/虀食之佳任性多少差忌冷毒物)¶
又方(療痔鱧魚腸三具炙令香以綿裹内穀道/中一食頃蟲當出魚腸數易之盡三枚差)¶
食醫心鏡(治十種水氣病不差垂死鱧魚一頭重一/斤已上右熟取汁和冬苽葱白作羮食之)¶
又方(治野鷄病下血不止腸疼痛鱧/魚一頭如食法作鱠蒜虀食之)¶
靈苑方(治急喉閉逡巡不枚者蠡魚膽臘月收隂乾為/末毎服少許㸃患處藥至即差病深則水調灌)¶
(之/)¶
衍義曰(蠡魚今人謂之黒鯉魚道家以謂頭有星為壓/世有知之者徃徃不敢食又發故疾亦須忌爾)¶
(今用之療病亦/止取其一端耳)¶
<pb:KR3e0028_WYG_020-36a>¶
¶
<pb:KR3e0028_WYG_020-37a>¶
鮧(音夷又/音題)魚味甘無毒主百病(陶𨼆居云此是鯷音題/也今人皆呼慈音即是)¶
(鮎乃兼切魚作臛食之云補又有□魚相似而大又有/鮠五回切魚亦相似黄而羙益人其合鹿肉及赤目赤)¶
(鬚無鰓者食之並殺人又有人魚似鯷而有四足聲如/小兒食之療瘕疾其膏燃之不消耗始皇驪山塜中用)¶
(之謂之人膏也荆州臨沮青谿至多此魚唐本注云鮧/魚一名鮎魚一名鯷魚主水浮腫利小便也臣禹錫等)¶
(謹按蜀本圖經云有三種口腹俱大者名鱯音䕶背青/而口小者名鮎口小背黄腹白者名鮠名河㹠三魚並)¶
(堪為臛羙而且補/陳士良云鮧魚暖)¶
圖經曰(鮧音夷又音題魚舊不著所出州上今江浙多/有之大首方口背青黒無鱗多涎其類有三陶)¶
(隠云即鯷音題魚也鯷即鮎乃兼切魚也又有鱯音䕶/魚相似而大鮠五回切魚亦相似色黄而羙三種形性)¶
<pb:KR3e0028_WYG_020-37b>¶
(皆相類而小不同也鮎亦名鰋詩小雅云魚麗于罶鰋/鱧傳云鰋鮕也爾雅釋魚鰋鮎郭璞注云今鰋額白魚)¶
(鮎别名鯷江東通呼鮎為鮧是也今江浙多食之不可/與牛肝合食令人患風多噎涎主三消取生魚涎溲黄)¶
(連作丸飯後烏梅煎飲下五七丸渇便頓減鱯四季不/可食又不可與野猪肉合食令人吐瀉鮠秦人呼為䲚)¶
(魚能動痼疾不可與野鷄野猪肉合食令人患/癩此三魚大抵寒而有毒非食品之佳味也)¶
　食療(鮎魚鱯大約相似主諸補益無鱗白/毒勿多食赤目赤鬚者並殺人也)¶
千金翼(治刺傷中毒水/燒魚目灰塗之)¶
衍義曰(鮧魚形少類獺有四足腹重墜如嚢身㣲紫色/嘗剖之中有三小蠏又有四五小石塊如指靣)¶
(許小魚五七枚然無鱗與/鮎鮠相類今末見用者)¶
<pb:KR3e0028_WYG_020-38a>¶
　¶
　¶
　¶
　¶
　¶
　¶
　¶
　¶
<pb:KR3e0028_WYG_020-38b>¶
鯽魚主諸瘡燒以醤汁和塗之或取猪脂煎用又主腸¶
癰諸頭灰(臣禹錫等謹按/藥對云頭温)主小兒頭瘡口瘡重舌目瞖¶
一名鮒(音/父)魚合蓴作羮主胃弱不下食作鱠主久赤白¶
痢(唐本先附臣禹錫等謹按蜀本云鯽魚味甘温止下/痢多食亦不宜人又注云形亦似鯉色黒而體促肚)¶
(大而脊隆所在池澤皆有之孟詵云鯽魚平胃氣調中/益五藏和蓴作羮食良又鯽魚與䲙其状頗同味則有)¶
(殊䲙是節化鯽是稷米化之其腹上尚有米色寛大者/是鯽背髙腹狹小者是䲙其功不及鯽魚子謂中益肝)¶
(氣爾日華子云鯽魚平無毒温中下氣補不足作鱠療/腸水榖不調及赤白痢燒灰以傳惡瘡良又醸白礬燒)¶
(灰治腸風血痢頭燒灰療嗽/又云子不宜與猪肉同食)¶
<pb:KR3e0028_WYG_020-39a>¶
圖經曰(鯽魚本經不載所出州土今所在池澤皆有之/似鯉魚色黒而體促肚大而&KR0387;夆亦有大者至)¶
(重二三斤性温無毒諸魚中最可食或云稷米所化故/其腹尚有米色又有一種背髙腹狹小者名䲙魚功用)¶
(亦與鯽同但力差劣耳又黔州/有一種重脣石鯽魚亦其類也)¶
　陳藏器云(頭主欬嗽燒為末服之肉主虗羸五味/熟煮食之鱠亦主赤白痢及五野鷄病)¶
食療(食之平胃氣調中益五藏和蓴作羮良作鱠食之/斷暴下痢和蒜食之有少熱和薑醤食之有少冷)¶
(又夏月熱痢可食之多益冬月中則不治也骨燒為灰/𫝊&KR0630;瘡上三五度差謹按其子調中益肝氣凡魚生子)¶
(皆粘在草上及土中寒冬月水過後亦不傷壊毎到五/月三伏時雨中便化為魚食鯽魚不得食沙糖令人成)¶
(疳蟲丹石熱毒發者取茭首/和鯽魚作羮食一兩頓即差)¶
<pb:KR3e0028_WYG_020-39b>¶
聖惠方(治小兒腦疳鼻痒毛髪作徳靣黄羸瘦益/腦用鯽魚膽滴於鼻中連三五日甚效)¶
外臺秘要(治患腸痔大便常有血食鯽魚/羮及隨意任作鮑食孫真人同)¶
千金方魝(小兒頭無髪燒鯽/魚未醤沭和𫝊之)¶
梅師方(鯽魚又可/合猪肝食)¶
孫真人(治牙齒疼取鯽魚内&KR0034;花於/肚中燒作灰末傅之即差)¶
又方(三惡核腫不散取/鮮鯽魚杵傅之)¶
又方(主脚氣及上氣取鯽魚一/又長者作鱠食一兩蝢差)¶
食醫心□(治脾胃氣冷不能下食虗弱無力鶻突羮鯽/魚半斤細切起作鱠沸䜴汁熱投之者胡)¶
<pb:KR3e0028_WYG_020-40a>¶
(乾薑蒔蘿橘史/等末空心食之)¶
集驗方(熱病差後百日食五辛者/必目暗鯽魚作&KR0008;熏之)¶
子母秘録(治小兒面上忽生瘡黄水出鯽/魚頭燒末和醤清汁傅日易之)¶
又方(小兒舟鯽魚肉細切五合小豆搗/屑二合和更符如泥和水傅之)¶
楊氏産方(療姙娠時行傷寒鯽魚一頭燒作灰/酒服方寸匕汗出差傷寒類要同)¶
又方(中風寒熱腹中絞痛以乾鯽魚一頭燒/作末三指撮以苦酒服之温覆取汗良)¶
衍義曰(鯽魚開其腹内/藥燒之治齒)¶
鱓(音/善)魚味甘大温無毒主補中益血療瀋(小/審)脣五月五¶
<pb:KR3e0028_WYG_020-40b>¶
日取頭骨燒之止痢(陶隠居云鱓是荇芩根化作之又/云人髪所化今其腹中自有子不)¶
(必蓋之是變化也性熱作&KR0751;食之亦補而時行病起食/之多復又喜令人霍亂凡此水族魚鰕之類甚多其有)¶
(名者已注在前條物皆可化而甚損人故不入藥用又/有食之反能致病者今悉注如後說凡魚頭有白色如)¶
(連珠至脊上者腹中無膽者頭中無鰓者並殺人魚汁/不可合鸕鷀肉食之&KR0008;魚不可合合猴雉肉食之音秋)¶
(鱓不可合白犬血食鯉魚子不可合猪肝食之鯽魚之/亦爾青魚鮓不可合生胡荽及生葵并麥醤食之鰕無)¶
(鬚及腹下通黒及煮之反白皆不可食生鰕繪不可合/鷄肉食之亦損人又有鯆音脯魮音紕亦益人尾有毒)¶
(療齒痛又有䱀烏郎切䰲乙八切魚至能醒酒鯸音侯/鮧魚有毒不可食唐本注云别録云乾鱓頭主消渇食)¶
(不消去冷氣除痞&KR1028;其絆魚繩主竹木屑入目不出穿/鮑魚繩亦主眯目去刺煮汁洗之大良也今按陳藏器)¶
<pb:KR3e0028_WYG_020-41a>¶
(本草云鱓魚主濕痺氣補虗損婦人産後淋瀝血氣不/調羸瘦止血除腹中冷氣腸鳴也臣禹錫等謹按蜀本)¶
(圖經云似鰻鱺魚而細長亦似蛇而無鱗有青黄二色/生水岸泥窟中所在皆有之孟詵云鱓魚補五藏逺十)¶
(二風邪患惡氣人常作&KR0751;空腹飽食便以衣蓋身少頃/當汗出如白膠汗從腰脚中出候汗盡煖五木湯浴須)¶
(慎風一日更三五/日一服并治濕風)¶
　陳藏器云(血主癬及瘻斷取血塗之夏月於淺术中/作窟如蛇冬蟄夏出冝臛食之證俗音鱓)¶
(魚音善字或作鱓諸書皆以鱣為鱓本經以鱣為鼉仍足/魚字殊為誤也風土記云鱓魚夏出冬蟄亦以氣養和)¶
(實時莭也顔氏家訓云後漢書鸛雀銜三鱓魚音善多/假借作鱣魏武四時食制鱓鱣魚大如五斗軀長一丈)¶
(即鱣魚也若如此長大鸛雀不能勝一况三頭乎是鱓/魚誤矣今宜作鱓字作䑏當重煮之不可以桑薪煮之)¶
<pb:KR3e0028_WYG_020-41b>¶
(亦蛇/類也)¶
聖惠方(治婦人乳結硬疼用鱓魚皮/燒灰末空心煖酒調二錢服)¶
衍義曰(鱓魚腹下黄世謂之黄鱓此尤動風氣多食令/人霍亂屢見之向在師鄰舍一郎官因食黄鱓)¶
(遂致霍亂吐利㡬至委蝢又有白鱓稍麄大色白二者/皆亡鱗大者長尺餘其形類蛇但不能陸行然皆動風)¶
(江陵府西有湖曰西湖毎嵗夏秋泹河水漲即湖水滿/溢冬即復涸土人於乾土下撅得之毎及二三尺則有)¶
(徃來鱓行之路中有泥/水水涸又下水至復出)¶
鮑魚味辛臭温無毒主墜墮骽(吐猥/切)蹷(音/厥)踠折瘀血血¶
痺在四肢不散女子崩中血不止勿令中鹹(陶隠居云/所謂鮑魚)¶
<pb:KR3e0028_WYG_020-42a>¶
(之肆言其臭也俗人乎為䱒音裛魚字似鮑又言鹽䱒/之以成故也作藥當用少鹽臭者不知正何種魚爾乃)¶
(言穿貴名亦入藥方家自少用之今此鮑魚乃是鱅也/鱅魚長尺許合完淡乾之而都無臭氣要自療漏血不)¶
(如何者是真唐本注云此說云味辛又言勿令中鹹居/是鰔居憶切魚非鮑魚也魚去腸肚繩穿淡暴使乾故)¶
(辛而不鹹李當之本草亦言𦙄中濕者良鮑魚肥者胷/中便濕又云穿貫繩者彌更不惑鮑魚破開鹽裛不暴)¶
(味鹹不辛又完淹令濕非獨胷中且鰎魚亦臭與鮑别/鮑鰎二魚雜魚並用鮑似屍臭以無鹽也鰎臭差㣲有)¶
(鹽也鰎魚沔州復州作之餘處皆不識爾本注今考其/實上四須乾淡勿令中鹹入别方藥用則以鹽裛之爾)¶
(臣禹錫等謹按蜀本圖經注云十月後取魚去腸繩穿/淡乾之几魚皆堪食不的取一色也㨿陶注作藥當用)¶
(少鹽不知止何種魚爾又經本注云勿令中鹹是知入/藥當以鹽繩成之有鹽則中鹹而不臭鹽少則味辛而)¶
<pb:KR3e0028_WYG_020-42b>¶
(臭矣古人云與不善人居如入鮑魚之肆謂惡人之行/如鮑魚之臭也考其實則今荆楚淡魚頗臭而㣲辛方)¶
(家亦少用舊云沔州復州作之餘皆不出審陶注及圖/經與本經即所在皆可作之也又㨿鮧魚有口小背黄)¶
(腹白者為鮑魚而療治與鮧魚同補益主百病/今圖經既不的取一色可淡乾此之為是也)¶
圖經(文具蠡/魚條下)¶
　子母秘録(姙娠中風寒熱腹中絞痛不可針灸/乾魚一枚澆末酒服方寸匕取汁)¶
<pb:KR3e0028_WYG_020-43a>¶
　¶
　¶
　¶
　¶
　¶
　¶
　¶
　¶
<pb:KR3e0028_WYG_020-43b>¶
鯉魚膽味苦寒無毒主目熱赤痛青育明目久服强㥂¶
益志氣¶
肉味甘主欬逆上氣黄疸止渇生者主水腫脚滿下氣¶
(臣禹錫等謹按大腹水腫通用藥云/鯉魚寒藥對云平陳上良云無毒)¶
骨主女子帶下赤白¶
齒主石淋生九江池澤取無時(陶隠居云鯉魚最為之/主形既可愛又能神變)¶
(乃至飛越山湖所以琴髙乗之山上水中有鯉不可食/又鯉鮓不可合小豆藿食之其子合猪肝食亦能害人)¶
(爾唐本注云鯉魚骨主隂蝕哽不出血主小兒丹腫及/瘡皮主癮𤺋腦主諸癎腸主小兒肌瘡今按陳藏器本)¶
<pb:KR3e0028_WYG_020-44a>¶
(草云鯉魚肉主安胎胎動懐姙身腫煮為湯食之破冷/&KR0148;痃癖氣塊槐横闗伏梁作繪以濃蒜虀食之膽主耳)¶
(聾滴耳中目為灰研傳刺瘡中風水疼腫汁出即愈諸/魚目並得臣禹錫等謹按藥性論云鯉魚膽亦可單用)¶
(味大苦㸃眼治赤腫㬾痛小兒熱腫塗之蜀漆為使魚/燒灰末治欬欶糯米煮粥孟詵云鯉魚白煮食之療水)¶
(腫脚滿下氣腹有宿瘕不可食又修可去&KR0387;上兩筋及/黑血毒故也又大行病後不可食再發即死其在沙石)¶
(中者毒多在腦中不得食頭日蕐子云鯉魚凉有毒肉/治欬嗽療脚氣破冷氣&KR0146;癖懐姙人胎不安用絹裹鱗)¶
(和魚羮熟後去鱗食之驗脂治小兒癎疾驚忤膽治障/㬾等腦髄治暴聾煮粥服良諸溪澗中者頭内有毒不)¶
(計大小並三/十六鱗也)¶
圖經曰(鯉魚生九江池澤今處處有之即赤鯉魚也箕/脊中鱗一道每鱗上皆有小黒㸃從頭數至尾)¶
<pb:KR3e0028_WYG_020-44b>¶
(無大小皆三十六鱗古語云五尺之鯉與一寸之鯉大/小雖秣而鱗之數等是也又崔豹古今注釋鯉魚有三)¶
(種兖州人謂赤鯉為𤣥駒謂白鯉為鯉白驥黄為黄雉/蓋諸魚中此為最佳又能神變故多貴之今人食品中)¶
(以為上味其膽肉骨齒皆入藥古今方書並用之胡洽/治中風脚弱短&KR0148;腹滿有鯉魚湯方最勝脂血目睛腦)¶
(髓亦單使治疾惟子不可與肝同食又齒主石淋古今/録驗著其方云鯉魚齒一升篩末以三嵗苦酒和分三)¶
(服宿不食日服一分日中服一分暮服一分差赤鯉魚/鱗亦入藥唐方多用治産婦腹痛燒灰酒調服之兼治)¶
(血氣雜諸/藥用之)¶
　陳藏器云(鯉魚從&KR0387;當中數至尾無大小/皆有三十六鱗亦其成數也)¶
食療(膽主除目中赤及熱毒痛㸃之良肉白煮食之療/水腫脚滿下氣腹中有宿瘕不可食害人服天門)¶
<pb:KR3e0028_WYG_020-45a>¶
(冬人亦不可刲在肉中中風水腫痛者燒鯉魚眼睛作/灰内瘡中汁出即可謹按魚血主小兒丹毒塗之即差)¶
(魚鱗燒灰絶研酒下方寸破産婦滯血脂主癎食之良/腸主小兒腹中瘡鯉魚鮓不得和豆藿葉食之成瘦其)¶
(不得合猪肝食之凡修理可去&KR0387;去兩筋及黒血毒故/也炙鯉魚切忌烟不得令燻着眼損人眼光三兩日内)¶
(必見驗也又天行病後不可食再發即死/其在砂石中者有毒多在腦中不得食頭)¶
聖惠方(治水氣利小便除浮腫用鯉魚一/頭重一斤者治如食治修事食之)¶
外臺秘要(古今録療魚骾骨模喉中六七日不出取鯉/魚鱗皮合燒作屑以水服之則出末出更服)¶
又方(療水病腫鯉魚一頭極大者去頭尾及骨唯取肉/以水二斗赤小豆一大升和魚肉煮可取二升已)¶
(上汁生亦絞去滓頓服盡始不能盡分為/二服後服温令暖服訖當下利利盡即差)¶
<pb:KR3e0028_WYG_020-45b>¶
又方(療瘻鯉魚腸切作五叚火上炙之洗瘡栻乾以腸/封之冷則易自暮至旦乾止覺痒開看蟲出差)¶
又方(凡腫已潰未潰者燒鯉魚作灰/酢和塗之一切腫上以差為度)¶
又方(療卒淋鯉魚齒燒/灰酒服方寸匕)¶
千金方(治暴痢小鯉魚一枚燒為末/米飲服之大人小兒俱服得)¶
又方(小兒咽腫喉痺以鯉魚膽二七/枚和竈底土以塗咽喉立差)¶
肘後方(療雀目鯉魚膽及/腦傅之燥痛即明)¶
食醫心鏡(主上氣欬嗽胷隔妨滿氣喘鯉魚一/頭切作繪以薑醋食之蒜虀亦得)¶
又方(主肺欬嗽氣喘促鯉魚一頭重四兩去/鱗紙裹火炮去刺研煮粥空腹喫之)¶
<pb:KR3e0028_WYG_020-46a>¶
子母秘録(療姙娠傷寒鯉魚一頭燒末屑/服方寸匕令汗出兼洽乳無汁)¶
産書(下乳汁燒鯉魚一頭研/為末酒調下一錢匕)¶
禮記(食魚去乙魚目旁有骨名/乙如象乙字食之令人骾)¶
衍義曰(鯉魚至隂之物也其鱗故三十六隂極則陽復/所以嗉問曰魚熱中王叔和曰熱即生風食之)¶
(所以多發風熱諸家所觧並不言日蕐子云鯉魚涼今/不取直取  問為正萬一風家更使食魚則是貽禍無)¶
(窮/矣)¶
　　　八種食療餘¶
時魚平補虚勞稍發&KR0146;痼¶
<pb:KR3e0028_WYG_020-46b>¶
黄頼魚一名䱀䰲醒酒亦無鱗不益人也¶
比目魚平補虗益氣力多食稍動氣¶
鱗魚發疥不可多食¶
鯸鮧魚有毒不可食之其肝毒煞人縁腹中無膽頭中¶
無顋故知害人若此毒及鱸魚毒者便剉蘆根煮汁飲¶
觧之又此魚行水之次或自觸著物即月怒氣脹浮於¶
水上為鵶鶵所食¶
　孫真人食忌(䱦鮧魚勿/食肝殺人)¶
<pb:KR3e0028_WYG_020-47a>¶
鯮魚平補五藏益筋骨和脾胃多食冝人作鮓尤佳曝¶
乾煑香羙不毒亦不發病¶
黄魚平有毒發諸氣病不可多食亦發瘡動風不宜和¶
蕎麥同食令人失音¶
魴魚調胃氣利五藏和芥子醤食之助肺氣去胃家風¶
消榖不化者作鱠食助脾氣令人能食患疳痢者不得¶
食作羮臛食宜人其功與鯽魚同¶
　　　二十三種陳藏器餘¶
<pb:KR3e0028_WYG_020-47b>¶
鱘魚味甘平無毒主益氣補虗令人肥徤生江中背如¶
龍長一二丈鼻上肉脯名鹿頭一名鹿肉補虗下氣子¶
如小豆食之肥羙殺腹内小蟲¶
食療(有毒主血淋可煮汁飲之其味雖羙而發諸藥毒/鮓世人雖重尤不益人服丹石人不可食令人少)¶
(氣發一切瘡疥動風氣不與乾笋同食發癱緩風小兒/不與食結癥瘕及軟大人乆食令人卒痛并使人卒患)¶
(腰/痛)¶
鱁鯷(上逐/下題)魚白主竹木入肉經乆不出者取白傅瘡上¶
四邊肉爛即出刺一名鰾(毗𦕈/切)¶
<pb:KR3e0028_WYG_020-48a>¶
　海藥云(謹按廣州記云生南海無毒主/月蝕瘡隂痿瘡並燒灰用)¶
經驗方(治嘔血鰾長入寸闊二寸炙令黄刮二錢/已來用甘蔗節三十五箇取自然汁調下)¶
文鰩魚(餘招/反)無毒婦人臨月帶之令易産亦可臨時燒¶
為黒末酒下一錢匕出南海大者長許有趐與尾齊一¶
名飛魚羣飛水上海人候之當有大風吳都賦云文鰩¶
夜飛而觸網是也¶
魚無毒主六畜疾疫作乾䀯搗為末以水灌之即鼻中¶
黄涕出亦可置病牛處令其氣相熏生東海頭如牛也¶
<pb:KR3e0028_WYG_020-48b>¶
海㹠魚味鹹無毒肉主飛尸蠱毒瘴瘧作脯食之一如¶
水牛肉味小腥耳皮中肪摩惡瘡疥癬痔瘻大馬瘑疥¶
殺蟲生大海中候風潮出形如㹠鼻中聲腦上有孔噴¶
水直上百數為羣人先取得其子繋著水中母自來就¶
而取之其子如蠡魚子數萬為群常隨母而行亦有江¶
㹠状如㹠鼻中為聲出沒水上海中舟人候之知大風¶
雨又中有曲脂堪摩病及摴博即明照讀書及作即闇¶
俗言嬾婦化為此也¶
<pb:KR3e0028_WYG_020-49a>¶
杜父魚主小兒差頽差頽核大小也取魚擘開口咬之¶
七下生溪澗背有刺大頭闊口長二三寸色黒斑如吹¶
砂而短也¶
海鷂魚齒無毒主瘴瘧燒令黒味服二錢匕魚似鷂有¶
肉翅能飛上石頭一名石蠣一名邵陽魚齒如石版生¶
東海¶
鮠魚一作魤(並音五禾反錜/屬又五回反)味甘平無毒不腥主膀胱¶
水下開胃作鱠白如雪隋朝吳都進鮠魚乾鱠取快日¶
<pb:KR3e0028_WYG_020-49b>¶
曝乾缾盛臨食以布褁水浸良久灑去水如初鱠無異¶
魚生海中大如石首¶
圖經(文具鮧/魚條下)¶
鮹魚味甘平無毒主五野鷄痔下血瘀血在腹似馬鞭¶
尾有两歧如鞭鞘故名之出江湖¶
鱣魚肝無毒主惡瘡疥癬勿以鹽炙食郭注爾雅云鱣¶
魚長二三丈顔氏家訓曰鱣魚純灰色無文古書云有¶
多用鱣魚字為鱓既長二三丈則非鱓魚明矣本經又¶
<pb:KR3e0028_WYG_020-50a>¶
以鱓為鼉此誤&KR0008;矣今明鱑魚體有三行甲上龍門化¶
為龍也¶
石鮅(音/邲)魚味甘平有小毒主瘡疥癬出南海方山澗中¶
長一寸背裏腹下赤南人取之作鮓¶
魚鮓味甘平無毒主癬和桞葉搗碎熱炙傅之又主馬¶
瘑瘡取酸臭者和糝及屋上塵傳之瘑似疥而大凡鮓¶
皆發瘡疥可合殺蟲瘡藥用之¶
魚脂主牛疥狗瘑瘡塗之立愈脂是和灰泥船者腥臭¶
<pb:KR3e0028_WYG_020-50b>¶
為佳又主癥取銅器盛二升作大火炷脂上燃之令煖¶
癥於癥上熨之以紙籍腹上晝夜勿息火良¶
鱠味甘温蒜虀食之温補去冷氣濕痺除膀胱水喉中¶
氣結心下酸水腹内伏梁冷痃結癖疝氣補腰脚起陽¶
道鯽魚鱠主腸澼水榖不調下利小兒大人丹毒風眩¶
鯉魚鱠主冷氣氣塊結在心腹並宜蒜虀進之魚鱠以¶
菰菜為羮吳人謂之金羮玉鱠開胃口利大小腸食鱠¶
不欲近夜食不銷魚飲冷水腹内為蟲時行病起食鱠¶
<pb:KR3e0028_WYG_020-51a>¶
令人胃弱又不可同乳酪食之令人霍亂凡羮以蔓菁¶
煮之蔓菁去魚腥又萬物腦能銷毒所以飡鱠食魚頭¶
羮¶
昌侯魚味甘平無毒腹中子有毒令人痢下食其肉肥¶
徤益氣力生南海如鯽魚身正圓無硬骨作炙食之至¶
羙一名昌䑕也¶
鯇魚無毒主喉閉飛尸取膽和暖水攪服之鯇(音/患)似鯉¶
生江湖間内喉中飛尸上此膽至苦¶
<pb:KR3e0028_WYG_020-51b>¶
䲅魚肝及子有大毒入口爛舌入腹爛腸肉小毒人亦¶
食之煮之不可近鐺當以物懸之一名鶘夷魚以物觸¶
之即嗔腹如氣毬亦名嗔魚腹白背有赤道如印魚目¶
得合與諸魚不同江海中並有之海中者大毒江中者¶
次之人欲收其肝子毒人則當反被其噬為此人皆不¶
録唯有㒈攬木及魚茗木觧之次用蘆根烏蓲草根汁¶
觧之此物毒疾非藥所及橄欖魚茗已出木部¶
魚虎有毒背上刺著人如蛇咬皮如猬有刺頭如虎也¶
<pb:KR3e0028_WYG_020-52a>¶
生南海亦有變為虎者¶
䱋魚(音拱/鯤子)鰍魚(鰌同/音)䑕尾魚地青魚地青鯆魮魚(魮鯆/普毗)¶
(反音/毗)邵陽魚尾刺人者有大毒三刺中之者死二刺者¶
困一刺者可以救候人溺處釘之令人隂腫痛㧞去即¶
愈海人被其刺毒煮魚簄竹及海獺皮觧之已上魚並¶
生南海惣有肉翅尾長二尺刺在尾中逢物以尾撥之¶
食其肉而去其刺其鯆魮魚已在本經䱉魚注中¶
鯢魚鰻鱺注陶云鰻鱺能上樹蘓云鯢魚能上樹非鰻¶
<pb:KR3e0028_WYG_020-52b>¶
鱺也按鯢魚一名主鯆在山溪中似鮎有四脚長尾能¶
上樹天旱則含水上山葉覆身鳥來飲水因而取之伊¶
洛間亦有聲如小兒啼故曰鯢魚一名鱯魚一名人魚¶
膏燃燭不㓕秦始皇塜中用之陶注鮎魚條云人魚即¶
鯢魚也¶
諸魚有毒者魚目有睫殺人目得開合殺人逆鰓殺乆¶
腦中白連珠殺人無鰓殺人二目不同殺人連鱗者殺¶
人白鬐殺人腹下丹字殺人魚&KR0008;大者有毒之殺人¶
<pb:KR3e0028_WYG_020-53a>¶
水龜無毒主難産婦戴之亦可臨時燒末酒下出南海¶
如龜長二三尺兩目在側傍¶
瘧龜無毒主老瘧發無時者亦名㾬瘧下俚人呼為妖¶
瘧燒作灰飲服一二錢匕當㣲利取頭燒服彌佳亦候¶
發時煮為沸湯坐中浸身亦懸安病人卧處生髙山石¶
下身偏頭大觜如鶚鳥亦呼為鶚龜¶
　¶
　¶
<pb:KR3e0028_WYG_020-53b>¶
　¶
　¶
　¶
　¶
　¶
　¶
　¶
　證類本草卷二十¶
